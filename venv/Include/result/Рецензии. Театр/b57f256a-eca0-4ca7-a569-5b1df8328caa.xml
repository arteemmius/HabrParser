<doc>
  <source auto="true" type="str" verify="true"><![CDATA[https://md-eksperiment.org/etv_page.php?page_id=3007&album_id=20&category=STATJI]]></source>
  <category auto="true" type="str" verify="true"><![CDATA[Рецензии. Театр]]></category>
  <author auto="true" type="str" verify="true"><![CDATA[]]></author>
  <title auto="true" type="str" verify="true"><![CDATA[У Рівненському облмуздрамтеатрі відбувся бенефіс Георгія Морозюка. 2014]]></title>
  <keywords auto="true" type="list" verify="true">
    <item type="str"><![CDATA[ У Рівненському облмуздрамтеатрі відбувся бенефіс Георгія Морозюка]]></item>
    <item type="str"><![CDATA[георгий морозюк]]></item>
    <item type="str"><![CDATA[ творческий вечер]]></item>
    <item type="str"><![CDATA[артист украины]]></item>
    <item type="str"><![CDATA[бография морозюк]]></item>
    <item type="str"><![CDATA[культурная программа]]></item>
    <item type="str"><![CDATA[новости культуры]]></item>
    <item type="str"><![CDATA[новости театр ]]></item>
  </keywords>
  <text auto="true" type="str" verify="true"><![CDATA[ Бенефіс розпочався фрагментом однієї з кінострічок за участі артиста, адже відомо, що Георгій Іванович присвятив своє життя не лише театру, а й зіграв у понад 30-ти фільмах. Глядачі мали нагоду спостерігати на екрані романтичну сцену у ресторані, зустріч після багаторічної розлуки двох закоханих з ліричної драми "Здрастуйте, Вам". А потім на сцену вийшов директор-художній керівник театру Володимир Петрів не просто, щоб привітати провідного актора і свого друга, але провести творчий вечір. Від Володимира Юліановича, який знає Георгія Морозюка вже понад три десятиліття глядачі дізнались багато нового і не лише з театрального життя артиста. Одна з розказаних історій пов'язана з спільним виїздом на рибалку, яку артист, на відміну від полювання, любить. Розповіді про актора чергувались з замальовками з вистав "Тев'є" Г. Горіна, "Гамбіт" за Недялко Йордановим, "Дуже проста історія" М. Ладо та уривками з кінофільмів "Вінчання зі смертю", "Золоте курча", "Голод 33". Про останній глядачі дізнались, що він був перекладений багатьма мовами і показаний у різних країнах світу. У фільмі про трагедію українського народу Георгію Івановичу дісталась головна роль. Артист зізнався, що грати особливо не доводилось, адже пам'ятав власне голодне дитинство. Творчий вечір у теплій дружній атмосфері непомітно перейшов у стадію віншувань. Насамперед привітали митця колеги по сцені, оркестр театру подарував музичний подарунок. А ось у фрагменті з "Весілля в Малинівці" в дуеті з Георгієм Івановичем на сцені з'явилась його дружина Емілія Морозюк, яка теж є актрисою Рівненського облмуздрамтеатру. Вона дякувала чоловікові за довгі роки спільного подружнього життя, за підтримку, турботу і любов. І разом з присутньою у залі донькою, зятем та онуком, привітала з ювілеєм. Не з порожніми руками прийшли на свято представники влади. Окрім квітів з рук голови Рівненської облдержадміністрації Сергія Рибачка Георгій Іванович отримав іменного годинника. Заступник голови Рівненської обласної ради Степан Павлюк вручив актору спеціальну відзнаку. Привітали ювіляра також начальник обласного управління культури Ярослав Мельник та голова обласного комітету профспілки працівників культури Петро Давидюк. Отримав артист вітання і подяку за роль Тев'є, від єврейської общини Рівного, а також випечену власноруч молитву з побажанням прожити, як мінімум до 120. Хвилею оплесків і квітами привітали Георгія Івановича Морозюка глядачі. Ірена Ьоровець Завліт Рівненського облмуздраметеатру ]]></text>
</doc>
